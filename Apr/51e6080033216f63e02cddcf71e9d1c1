Pick n Pay en Gift of the Givers het gehelp om Paasfees ‘n geseënde tyd vir die behoeftige gemeenskap van Flenterskloof te maak. FRANSCHHOEK - Die staat van inperking maak feitlik geen verskil aan die lewens van 'n groep mense wat op die rand van 'n plaas in die Franschhoek-omgewing in die Wes-Kaap woon nie. Hulle is gewoond daaraan om Paasfees sonder genoeg kos en lopende water te vier. Maar 'n winkelgroep en 'n noodlenigingsorganisasie het hulle Vrydagoggend verras met kos, water en lekkergoed eie aan Paasfees.