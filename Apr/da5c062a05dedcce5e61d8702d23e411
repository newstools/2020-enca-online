‘n Deskundige meen dat as die aantal ernstige gevalle van die Coronavirus toeneem, Suid-Afrika in die moeilikheid gaan wees. CENTURION - ‘n Plaaslike deskundige meen Suid-Afrika gaan nie binne die volgende vyf maande bykomende hoësorgventilators kan kry nie, weens die reuseaanvraag. Die regering het nou ‘n nasionale projek geloods om so vinnig as moontlik 50 000 ventilators aan te koop en te vervaardig. Die wapenvervaardiger Denel sê hulle gaan van die kleiner masjiene vervaardig, maar Wessel Brits waarsku dat dit streng volgens internasionale standaarde gebou moet word.