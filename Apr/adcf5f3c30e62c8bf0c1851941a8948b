Die SAPD het gesê polisielede moet die skenking handontsmetmiddels teruggee, omdat AfriForum nie toestemming gehad het om dit te doen nie. BENONI - Die Suid-Afrikaanse Polisiediens het opdrag gegee dat alle polisiekantore wat Donderdag handontsmetmiddels van AfriForum ontvang het, dit moet teruggee. Dit omdat die organisasie nie toestemming gehad het om dit aan polisielede uit te deel nie. AfriForum het die handontsmetmiddels Donderdagoggend by polisiekantore in Gauteng afgelewer.