Bennie Roux het 90 km om sy huis gehardloop vir ‘n goeie doel. CENTURION - Vanjaar se Comrades-marathon is nog in die weegskaal weens die COVID-19-pandemie. Die organiseerders sal op 17 April besluit of dit voortgaan of nie. Maar Bennie Roux van Centurion het sommer al die afgelope naweek 'n Comrades-marathon in sy erf kafgedraf. Dié ultramarathonatleet het terselfdertyd bykans R70 000 ingesamel vir die Con Amore-skool vir kinders met gestremdhede in Kempton Park.