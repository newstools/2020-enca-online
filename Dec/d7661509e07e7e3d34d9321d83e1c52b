Die Departement van Basiese Onderwys verwag dat meer as 300 000 graad een-leerlinge volgende jaar by skole landwyd gaan aanmeld. PRETORIA – Minder as ses weke voordat die 2021-skooljaar begin, weet meer as 80 000 graad een-leerlinge nog nie watter skool hulle in 2021 sal bywoon nie. So sê die Minister van Basiese Onderwys, Angie Motshekga. Die minister het ook bevestig dat amptenare by die departement se distrikskantore ouers wie se kinders nog nie plek in 'n skool gekry het nie, sal bystaan.