Roxanne Nel sê haar lewe het daadwerklik verander nadat sy die Nasionale Skuilingsbeweging van Suid-Afrika se nuwe 24-uur hulplyn gekontak het. KAAPSTAD - Vroue wat mishandel word, is dikwels te bang om by die polisie om hulp aan te klop. Meeste van hulle ontvang min of geen hulp nie en die mishandelaar gaan eenvoudig voort om sy wandade te pleeg. Die Nasionale Skuilingsbeweging van Suid-Afrika het nou 'n 24-uur hulplyn van stapel gestuur om sulke vroue te help.