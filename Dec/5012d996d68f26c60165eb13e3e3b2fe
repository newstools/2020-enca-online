Die Wes-Kaapse regering vra om verskoning vir 'n advertensie oor 'n verligtingsfonds wat wit wynboere uitsluit. PRETORIA - Die Wes-Kaapse provinsiale regering het om verskoning gevra vir 'n advertensie waarin ras as riglyn gebruik is vir die toekenning van 'n Covid-19-verligtingstoelaag aan wynboere en handelsmerkeienaars in die wynbedryf. Die provinsiale LUR vir Landbou, Ivan Meyer, het ook die agentskap wat verantwoordelik is vir volhoubare ontwikkeling in landelike gebiede, opdrag gegee om die advertensie te onttrek en wynboere om verskoning te vra. Meyer sê alle boere lewer 'n bydrae tot die land se voedselsekerheid en moet gevolglik toegang tot verligtingsfondse hê.