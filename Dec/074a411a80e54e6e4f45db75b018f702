Ons kyk terug na waar dit alles begin het en hoe die coronavirus tot 'n volskaalse pandemie ontwikkel het. Dis reeds meer as 'n jaar gelede wat die eerste verslae oor die nuwe tipe longontsteking uit die stad Wuhan in China, begin kom het. Min het die wêreld toe geweet wat voorlê. Die nuwe coronavirus sou uiteindelik verreikende gevolge hê vir mense se gesondheid en die wêreldekonomie.