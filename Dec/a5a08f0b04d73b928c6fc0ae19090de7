Die minister van Gesondheid en burgemeesters van dorpe op die Tuinroete beraam planne om ‘n Covid-19-krisis in dié gewilde vakansiebestemming af te weer. GEORGE- Die Tuinroete is een van drie Covid-19-brandpunte landwyd waaroor die regering bekommerd is. Die minister van Gesondheid, Zweli Mkhize, het George Vrydag besoek en met burgemeesters van dorpe in dié streek vergader. Hulle het voorstelle bespreek om die verspreiding van die virus in een van die land se gewildste Desembervakansiebestemmings hok te slaan.