Volgens die Kaapse Sakekamer was die regering se ingryping nie genoeg om talle ondernemings te red nie, grootliks vanweë burokratiese rompslomp. KAAPSTAD - Die Wes-Kaap sakesektor sê sakebedrywighede is besig om te herstel na die streng inperking vroeër vanjaar. Dit terwyl die provinsie op pad is na 'n tweede vlaag van Covid-19-gevalle. Volgens die Kaapse Sakekamer is dit hoofsaaklik groot ondernemings wat die eerste vlaag oorleef het. Om suksesvol sake te kan bedryf, sal afhang van hoe 'n maatskappy by nuwe werkwyses kan aanpas.