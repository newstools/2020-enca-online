Thembalethu is tans die grootste Covid-19-brandpunt in George. GEORGE - George het tans naas Kaapstad die tweede meeste aktiewe Covid-19 gevalle in die Wes-Kaap. Infeksies styg ook skerp in ander dorpe op die Tuinroete soos Mosselbaai en Knysna. Die George-munisipaliteit het reeds alle openbare munisipale terreine gesluit en sportbyeenkomste afgelas. Maar die toerismebedryf in dié streek het tydens die inperking 'n reuseverlies gely en smeek plaaslike toeriste om nie hulle vakansieplanne daarheen te kanselleer nie.