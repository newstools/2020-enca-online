Die polisie is nog op soek na die derde verdagte, 'n 54-jarige vrou, in die Strefan Smit-moordsaak. STELLENBOSCHÂ - Die polisie in die Wes-Kaap het 'n deurbraak gemaak in hulle ondersoek na die moord op die Stellenbosse boer Stefan Smit. Twee mans is Donderdagoggend in hegtenis geneem, maar 'n derde verdagte het die polisie ontduik. Die twee verdagtes het Vrydagoggend in die Stellenbosse landdroshof verskyn. Een van hulle is 'n oud-speurder wat voorheen as 'n privaat ondersoeker vir Smit en sy weduwee, Zurenah, gewerk het.