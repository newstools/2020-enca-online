Die helfte van die Oos-Kaap se totale aktiewe Covid-19 gevalle is in Nelson Mandelabaai. NELSON MANDELABAAI, OOS-KAAP – Suid-Afrika se eerste amptelike Covid-19 brandpunt het na ’n jaar sonder ’n leier uiteindelik ’n nuwe burgemeester aangestel. Die Nelson Mandelabaai-munisipaliteit het ’n raadsvergadering gehou waarin die DA die ANC onttroon het. Die stryd teen die coronavirus is eerste op die nuwe burgemeester se agenda.