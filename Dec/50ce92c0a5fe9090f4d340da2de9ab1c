Gesondheidswerkers in Port Elizabeth is bekommerd dat hulle onder die druk van die stryd teen Covid-19 gaan knak. PORT ELIZABETH - Dokters en ander mediese personeel wat in Suid-Afrika se Covid-19-brandpunt werk, is bekommerd oor die uitwerking wat hulle traumatiese werksomstandighede op hulle fisieke en geestesgesondheid het. Gesondheidswerkers in die Nelson Mandelabaai-metro sê daar word soveel aandag gegee aan die behandeling van pasiënte en die verkryging van suurstof en toerusting dat hulle dikwels hulle eie welstand afskeep.