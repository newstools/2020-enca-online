Herman Mashaba sê Action SA se registrasie by die onafhanklike verkiesingskommissie is ‘n vroeë Kersgeskenk. JOHANNESBURG – Herman Mashaba glo daar gaan voor 2021 se verkiesing 'n uittog van swart DA-lede na sy nuwe party wees. Mashaba, die voormalige DA-burgemeester in Johannesburg, het dié party in 2019 verlaat om Action SA te stig. Dit is by die verkiesingskommissie geregistreer en die DA se koukusvoorsitters in Johannesburg, Tshwane en Ekurhuleni het reeds by Action SA gaan groener weivelde soek. Maar die DA sê dit gee hulle nie juis slapelose nagte nie.