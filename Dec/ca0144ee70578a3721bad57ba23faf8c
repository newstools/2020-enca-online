Stefan Smit se vrou, wat saam met hom in die huis was tydens die moord, is by die Stellenbosch-polisiekantoor in hegtenis geneem. STELLENBOSCH, WES-KAAP – Zurenah Smit is in verband met die moord op haar man, die Stellenbosse wynboer Stefan Smit, in hegtenis geneem. Die polisie het twee mans in hulle 50’s vasgetrek maar gesê ’n derde verdagte, ’n vrou, het hulle ontglip. Sy het by die ondersoekbeampte aangemeld, en is summier in hegtenis geneem.