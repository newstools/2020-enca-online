Kaavan sal stadig aan ‘n groter ruimte in ‘n meer natuurlike habitat blootgestel word. 6 DESEMBER - Daar is nuwe hoop vir die wêreld se eensaamste olifant. Kaavan, 'n Asiese olifant, is by 'n afgeleefde dieretuin in Pakistan gered en na 'n wildreservaat in Kambodja geneem. Hy is nou al amper 'n week in sy nuwe tuiste in die geselskap van verskeie ander olifante. Die lewe is ver verwyder van die jare wat hy alleen in 'n dieretuin in Islamabad deurgebring het.