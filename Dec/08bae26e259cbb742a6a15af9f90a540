Die feestyd kan maklik in ’n nagmerrie vir ouers ontaard. KAAPSTAD – Dit is nie net die Covid-19-pandemie wat veroorsaak dat baie ouers openbare ruimtes vermy om hulle kinders te beskerm nie. Tydens die feestyd is winkelsentrums en strande besiger as gewoonlik. Nie-regeringsorganisasies wat sake oor vermiste kinders hanteer, sê dit bied vir misdadigers die ideale geleentheid om kinders te ontvoer.