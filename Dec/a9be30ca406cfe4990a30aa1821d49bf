Volgens die Wes-Kaapse onderwysdepartement vind gesprekke met die departemente van vervoer en openbare werke, asook die eienaars van die skool, oor die moontlike transaksie nog plaas. HEROLD, WES-KAAP – Die geldsake van 'n gemeente van die Verenigende Gereformeerde Kerk in die Wes-Kaap is onder die vergrootglas. Dit nadat die drukgroep AfriForum betrokke geraak het by 'n twis tussen gemeentelede en die kerkraad oor die verkoop van 'n plaaslike laerskool. Die VGK De Villiers-gemeente in die dorpie Herold, tussen George en Oudtshoorn, wil die Franken VGK Primêre Skool aan die provinsiale onderwysdepartement verkoop om sy skuld te delg. Maar baie lidmate is daarteen gekant, en eis nou antwoorde oor die gemeente se finansiële situasie.