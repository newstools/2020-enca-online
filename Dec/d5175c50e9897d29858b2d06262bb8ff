Die ouditeur-generaal, Tsakani Maluleke, sê naastenby R96-miljard van die R148-miljard van die Covid-19-verligtingsfonds, wat haar kantoor moet oudit, is reeds deur die regering bestee. PRETORIA - Die ouditeur-generaal sê die regering kon veel meer vir landsburgers gedoen het met die Covid-19-verligtingsfonds as hy die besteding beter bestuur het. Die tweede verslag oor die spesiale fonds waarin daar op 16 verskillende sektore gefokus is, is bekendgemaak. Die eerste, verdoemende verslag is vroeër vanjaar deur die vorige ouditeur-generaal, Kimi Makwetu, uitgereik.