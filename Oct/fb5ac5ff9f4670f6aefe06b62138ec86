UDF-stigterslid sê die demokratiese Suid-Afrika het nie uitgedraai soos wat hulle gehoop het nie. KAAPSTAD - Die demokratiese Suid-Afrika van 2020 is allermins die land waarvan vryheidsvegters gedroom het. So sê Allan Boesak, een van die stigterslede van die United Democratic Front. Dit is byna 40 jaar sedert dié nie-rassige koalisie in Kaapstad gestig is. En nou is die plek waar daardie geskiedkundige byeenkoms plaasgevind het tot ’n nasionale erfenisterrein verklaar.