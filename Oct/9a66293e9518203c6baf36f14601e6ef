Een van die slagoffers was bevriend met die beskuldigde wat haar glo in sy woonwa vermoor het. WOLSELEY – Die vermeende Wolseley-reeksmoordenaar, die 33-jarige Siyamcela Sombambela, het vir die eerste keer in die landdroshof op dié Bolandse dorp verskyn. Hy is in hegtenis geneem nadat hy glo van die 21-jarige Bernadine Frans se lyk probeer ontslae raak het. Sombambela word ook van die moord op twee ander vroue aangekla. Hul lyke is Sondag deur die polisie opgegrawe.