Die Kaapse luiperdstigting het ’n geïllustreerde kinderboek saamgestel om kinders aan dié seldsame dier voor te stel. KAAPSTAD - Die Kaapse luiperdstigting se omgewingsonderrigprojek kon nie vanjaar skole besoek en kinders op kampuitstappies neem nie weens die coronavirus-pandemie. Maar sy nuwe projek sal meer kinders kan bereik en vir jare vorentoe kan onderrig oor natuurbewaring. ’n Kinderboek oor ’n jong Kaapse luiperd se avonture is een van die positiewe produkte van die grendeltyd.