Baie skole landwyd gebruik steeds aanlyn onderrig vir leerlinge wat te midde van die Covid-19-pandemie nog nie kon of wou terugkeer skool toe nie. CENTURION – Skole en onderwysorganisasies sê aanlyn onderrig gaan in die toekoms 'n noodsaaklike deel van enige leerplan wees. Een van die skole wat daagliks hiervan gebruik maak, is die Laerskool Hennops-park in Centurion. Die skoolhoof, Jannie Raath, sê hulle maak staat op borgskappe van die privaat sektor om aanlyn onderrig volhoubaar te maak.