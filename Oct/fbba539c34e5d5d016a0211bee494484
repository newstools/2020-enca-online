Ministers van Polisie en Staatsveiligheid besoek die familie van vermoorde Vrystaatse plaasvoorman Brendin Horner. PAUL ROUX-DISTRIK, VRYSTAAT – Die Ministers van Polisie en Staatsveiligheid het vandeesweek die familie van die vermoorde Vrystaatse plaasvoorman Brendin Horner besoek. Ministers Bheki Cele en Ayanda Dlodlo het ook boere in die Oos-Vrystaat besoek. Op Senekal is André Pienaar borgtog geweier in die landdroshof. Pienaar word van openbare geweld, poging tot moord en terrorisme aangekla.