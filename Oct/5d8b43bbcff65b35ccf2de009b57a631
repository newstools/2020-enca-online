Google het onlangs nasporingsagteware op mense se selfone en ander toestelle gelaai. PRETORIA - Regskenners sê die internasionale Internetmaatskappy, Google, het strydig met die Suid-Afrikaanse grondwet opgetree toe hy Covid-19-verwante sagteware op selfone en ander toestelle gelaai het sonder gebruikers se medewete. Baie landsburgers het aanvanklik die regering hiervoor verkwalik. Maar die department van gesondheid het aan eNuus bevestig dat die owerhede niks daarmee te doen gehad het nie.