2,2-miljoen Suid-Afrikaners verloor hul werk tydens inperking. PRETORIA - Suid-Afrika se amptelike werkloosheidskoers het in die tweede kwartaal van vanjaar met bykans sewe persentasiepunte gedaal. Volgens data wat Statistieke Suid-Afrika uitgereik het, was dit teen einde Junie 23,2%. Maar dié instelling en ekonome waarsku dat dit nie 'n aanduiding is dat die arbeidsmark besig is om te verbeter nie. Hulle sê dit is eerder 'n gevolg van die staat van inperking, wat 'n uitwerking gehad het op die manier waarop die werkloosheidskoers bereken word.