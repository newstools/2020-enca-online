Honderde Suid-Afrikaners weet steeds nie wanneer hulle kan huis toe kom nie. KAAPSTAD - Honderde Suid-Afrikaners is steeds in die buiteland gestrand. In baie gevalle vererger misverstande en gebrekkige kommunikasie hulle angs oor hoe en wanneer hulle na Suid-Afrika sal kan terugkeer. Een man slaap al sewe aande op Sao Paolo se Guarulhos- Internasionale Lughawe. Terselfdertyd is baie Suid-Afrikaners wat in die buiteland werk, maar tans in die land is, onseker oor wanneer hulle toegelaat sal word om na hulle oorsese tuistes te reis.