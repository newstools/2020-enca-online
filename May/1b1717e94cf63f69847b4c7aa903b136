Die Departement van Gesondheid ondersoek bewerings oor die toestand van 'n kwarantynfasiliteit in Mpumalanga. Mpumalanga -Â Die Nasionale Departement van Gesondheid ondersoek bewerings oor die toestand van die COVID-19-kwarantynfasiliteit in Mpumalanga, waaroor eNuus Woensdag berig het. 107 mense, wat onlangs uit buurlande na Suid-Afrika teruggekeer het, moet vir 14 dae lank daar bly. Suid-Afrikaners by die Zithabiseni-oord in Mpumalanga hoop die regering sal ingryp. Hulle beweer die fasiliteit voldoen nie aan basiese gesondheidstandaarde nie. AfriForum staan lede van die groep by met moontlike regsoptrede.