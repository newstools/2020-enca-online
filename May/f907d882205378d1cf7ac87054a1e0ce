Skoleorganisasies en onderwysvakbonde kla dat die regering nie duidelikheid gee oor die geleidelike heropening van skole nie PRETORIA – Belanghebbendes in die onderwyssektor eis dringende terugvoer van die Minister van Basiese Onderwys, Angie Motshekga, oor die heropening van skole. Dit nadat die terugkeer van skoolhoofde en bestuurspanne op die nippertjie uitgestel is. Daar is ook kommer of skole die nodige COVID-19-maatreëls in plek sal hê wanneer almal soontoe terugkeer.