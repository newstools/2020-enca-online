Suid-Afrikaners wat uit Mosambiek gerepatrieer is, vrees vir hul kinders se gesondheid by 'n kwarantynfasiliteit in Limpopo. KAAPSTAD - Suid-Afrikaners wat in Mosambiek gestrand was sedert die inperking begin het, is Maandag gerepatrieer. Die groep van sowat 60 is met hulle aankoms in Suid-Afrika na 'n kwarantynfasiliteit geneem waar hulle vir twee weke moet bly. Maar ná twee dae by dié fasiliteit in Groblersdal in Limpopo, pleit hulle by die regering om bevry te word van wat hulle bestempel as haglike omstandighede daar.