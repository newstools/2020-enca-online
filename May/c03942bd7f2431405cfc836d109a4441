Die Departement van Openbare Werke sê die gesondheidsdepartement moet verantwoording doen oor die keuse van kwarantynfasiliteite. Lede van 'n groep Suid-Afrikaners en buitelanders wat in kwarantyn is by die Zithabiseni-oord in Mpumalanga, is Dinsdag uiteindelik vir COVID-19 getoets - 'n week nadat hulle daarvoor gevra het. Die mense is sedert ‘n week gelede daar in kwarantyn nadat hulle uit buurlande na Suid-Afrika gerepatrieer is. Hulle sê die oord is vuil en vervalle en voldoen nie aan gesondheidstandaarde nie. Die Departement van Openbare Werke sê die gesondheidsdepartement moet verduidelik hoekom dit as 'n kwarantynfasiliteit goedgekeur is.