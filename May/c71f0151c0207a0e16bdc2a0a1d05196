Daar was al verskeie operasies om COVID-19-toetse in afgeleë gebiede van Mpumalanga te doen. VOLKSRUST - Lede van die Suid-Afrikaanse Nasionale Weermag is na dele van Mpumalanga ontplooi omdat die regering bekommerd is oor die verspreiding van die coronavirus daar. Die lugmag, leër en militêre gesondheidsdiens help met COVID-19-toetse en 'n siftingsproses. Hulle verleen ook veiligheidsbystand.