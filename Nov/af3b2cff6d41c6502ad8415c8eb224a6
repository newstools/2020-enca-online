Duisende plastiek korrels spoel die afgelope paar weke op Plettenbergbaai tot Yzerfontein se strande uit. MUIZENBERG - Die Suid-Afrikaanse kuslyn is deur ’n reuse besoedelingsramp getref. Daar word geskat dat 9 skeepsvraghouers vol plastiek korrels sowat ’n maand gelede in die see by die suidkus gestort is. Die miljarde plastiek korrels bedreig visse, voëls en seeskilpaaie wat dit vreet en dan kan sterf. Die plastiek is onafbreekbaar en dit wat nie deur mense verwyder word nie, sal vir jare nog op strande tot in Australië uitspoel.