’n Forensiese maatskaplike werker sê verskeie probleme met die regstelsel laat kinderslagoffers voel hulle kan nie sake aanmeld nie. PRETORIA – Die stelsel wat jong slagoffers van geweldsmisdade moet help, het te veel tekortkominge. So sê forensiese en maatskaplike deskundiges en verteenwoordigers van die Abraham Kriel Kinderhuis. Hulle het ’n verslag opgestel wat hulle aan die Presidensie gaan oorhandig. Hulle meen die polisie se onvermoë op stasievlak om die sake behoorlik te hanteer, asook uitgerekte hofsake, dra by tot verdere trauma by kinders.