Die eerste Afrikaanse Moslem-rolprent bekoor internasionale gehore. KAAPSTAD - Die eerste Afrikaanse Moslem-rolprent is besig om internasionale pryse in te ryg. Die fliek "Barakat" vertel die storie van die lede van 'n gesin wat na hulle pa se dood met mekaar probeer versoen. Die regisseur en medeskrywer is die bekroonde jong rolprentmaker, Amy Jephta, wat ook die verhaal van Ellen Pakkies vir die silwerdoek verwerk het.