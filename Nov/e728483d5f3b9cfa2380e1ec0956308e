Randolf Jorberg beskryf die intimidasie wat sakelui in die gasvryheidsbedryf ervaar soos iets uit ’n slegte fliek. STELLENBOSCH – Die leier van ’n veldtog teen rampokkery in Kaapstad vrees vir sy lewe. Randolf Jorberg van die Beerhouse-restaurantketting sê hy is gewaarsku om nie terug te keer na Suid-Afrika nie, omdat hy hom uitgespreek het teen die intimidasie en afdreiging van ondernemings in en om Kaapstad.