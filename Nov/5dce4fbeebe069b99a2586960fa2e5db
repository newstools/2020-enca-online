Pieter van Wyk het in die gebied grootgeword en het al 23 ander nuwe plantspesies hier ontdek, maar die een was spesiaal. KAAPSTAD – ’n Veldwagter van Alexanderbaai het onlangs een van die grootste natuurontdekkings in dekades in die Noord-Kaap gemaak. Pieter van Wyk het ’n splinternuwe skaars plantspesie in die Ais Ais/Richtersveld Nasionale Park ontdek. Van Wyk bestudeer al plante in die gebied vandat hy 14 jaar oud is, en dit is nie die eerste nuwe spesie wat hy ontdek het nie. Maar die ontdekking van ’n nuwe soort harpuisbos het hom uit die veld geslaan. Hy wil die spesie na sy geliefde Richtersveld-omgewing vernoem.