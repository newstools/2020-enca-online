Die Kaapse Kamer vir Handel en Nywerheid doen tans ’n opname oor afpersing van ondernemings in die Wes-Kaap. STELLENBOSCH – Kaapse ondernemings gaan gebuk onder ’n drastiese toename in afpersing vir sogenaamde “beskermingsgeld”. Die bendelede wat na bewering ondernemings afdreig het aanvanklik nagklubs geteiken, maar vanjaar word alle soorte klein ondernemings vir tot 30% van hulle inkomste gevra. Verskeie skietvoorvalle en moorde word met afdreiging in en om Kaapstad verbind. ’n Polisieman van Stellenbosch en ’n ander man het in die hof in die Bolandse dorp verskyn in verband met die afdreiging van en moord op ’n winkelier.