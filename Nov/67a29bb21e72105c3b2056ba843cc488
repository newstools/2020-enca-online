Shark Spotters het nie een grootwithaai vanjaar of verlede jaar in Valsbaai en Gansbaai gesien nie. KAAPSTAD - Die verdwyning van grootwithaaie uit die Valsbaai-omgewing en die gepaardgaande konflik tussen vissers en haaiduikoperateurs, het die minister van Omgewingsake genoop om die nasionale aksieplan vir haaie te hersien. Minister Barbara Creecy het in Mei â€™n paneel kenners hiervoor aangestel. Hulle het Dinsdag nuwe, ongepubliseerde navorsing oor die afname van grootwithaaie by die Twee Oseane-akwarium in Kaapstad bekend gestel en planne vir die toekoms bespreek.