Die Stad Kaapstad wil kuierplekke en besighede wat nie Covid-19-maatreëls nakom nie, vasvat. KAAPSTAD - Kaapstad is een van die brandpunte in die Wes-Kaap wat 'n skerp styging in Covid-19-gevalle beleef. Die aantal nuwe infeksies in die Kaapse metropool het in die afgelope week met sowat 73% toegeneem. Die Kaapstadse metroraad het Donderdag gevra dat mense liefs sosiale samesyn moet vermy, maar dit lyk asof dié oproep op dowe ore val.