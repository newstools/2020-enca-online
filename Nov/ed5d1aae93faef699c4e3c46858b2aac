Shamier Magmoet het in Heideveld grootgeword, waar hy gereeld van dwaalkoeëls moes weghardloop. KAAPSTAD – 'n Man van Heideveld op die Kaapse Vlakte hoop dat sy bekroonde rolprent ander sal inspireer om die oseaan te help bewaar. Shamier Magmoet het verlede jaar die Nature Environment Wildlife New Pitch-kompetisie, waarvoor hy sy idee vir die rolprent moes voorlê, gewen. Die kontantprys van R50 000 het hom toegelaat om 'n kortfilm oor sy lewe, genaamd "Rise from the Cape Flats", te maak. Magmoet is die mede-stigter van 'n bewaringsorganisasie, wat hy met sy werk as nutsman balanseer.