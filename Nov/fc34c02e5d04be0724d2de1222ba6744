Meer as 92 miljoen Amerikaners het reeds per pos in die presidentsverkiesing gestem. PRETORIA – Die hantering van die Covid-19-pandemie gaan bepalend wees vir die uitslag van die Amerikaanse verkiesing. So sê die politieke ontleder, professor Dirk Kotzé. Volgens die meeste meningspeilings het die Demokratiese Party se kandidaat, Joe Biden, 'n voorsprong bo president Donald Trump. Die president het reeds aangedui hy sal die hof nader indien hy die verkiesing verloor. Dit omdat hy glo daar kan verkiesingsbedrog met posstemme gepleeg word.