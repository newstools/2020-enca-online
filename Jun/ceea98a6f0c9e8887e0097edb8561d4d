Suid-Afrikaners wat uit Namibië gerepatrieer is, kla oor toestande by 'n kwarantynfasiliteit in die Noord-Kaap. NOORD-KAAP - 'n Groep Suid-Afrikaners wat uit Namibië gerepatrieer is, beweer die kwarantynfasiliteit in Nababeep in die Noord-Kaap, waar hulle nou is, voldoen nie aan basiese gesondheids- en veiligheidsvereistes nie. Hulle gaan tuis in kamers in die dagkliniek op die dorp waar lede van die gemeenskap ook daagliks vir tuberkulose en ander siektes behandel word. Sommige lede van die groep is toegelaat om na 'n kampterrein te skuif waar hulle nou op hul eie onkoste in kwarantyn is.