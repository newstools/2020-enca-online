Kommer heers oor 'n toename in plaasaanvalle en ander misdaad in landelike gebiede sedert inperkingsmaatreëls verslap is. PRETORIA - Die toename in plaasaanvalle en ander misdaad in landelike gebiede sedert inperkingsmaatreëls verslap is, is 'n ekonomiese en emosionele aanval op die landboubedryf. Só sê die landbouorganisasie, Agri SA. Boere bestee reeds jaarliks bykans R1,9-miljard aan die beveiliging van hulle gesinne, plaaswerkers en eiendom. Maar Agri SA is bekommerd dat die onlangse vrylating van duisende gevangenes 'n groot bedreiging vir landelike veiligheid inhou.