'n Emosionele en finansiële nagmerrie vir honderde Suid-Afrikaners wat nou al maande wag om uit China gerepatrieer te word. Tussen 200 en 400 Suid-Afrikaners wag nou al maande om uit China gerepatrieer word. Die meeste van hulle het al wekelank geen inkomste nie, omdat hulle kontrakte geëindig het of hulle weens COVID-19 hulle werk kwyt is. Die enigste Suid-Afrikaners wat die land kon verlaat, was die groep wat in Februarie uit Wuhan gerepatrieer is. Die groep uit die res van China was verheug toe 'n SAL-vlug vir Woensdag uit Beijing geskeduleer is en mense uit alle uithoeke van China vlugte na dié stad bespreek het om dit te haal. Maar nou verskyn die vlug skielik nie meer op SAL se vliegskedule nie.