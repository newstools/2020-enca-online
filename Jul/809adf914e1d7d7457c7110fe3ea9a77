Die Athlone-gemeenskap kritiseer die polisie oor beweerde laksheid met die soektog na ’n vermiste meisie en man KAAPSTAD - Daar is nog geen teken van die liggame van die agtjarige Abida Paulse en Yusuf Kiroboto wat haar probeer red het nie. Hulle is Donderdag deur stormwater in die Athlone-kanaal in Kaapstad weggespoel toe swaar reën en wind die Wes-Kaap getref het. Intussen het lede van die gemeenskap self na die liggame begin soek. Hulle voel die polisie neem die soektog nie ernstig genoeg op nie.