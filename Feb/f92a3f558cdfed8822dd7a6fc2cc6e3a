Die gemeenskap van Elsiesrivier is in rou gedompel oor die moord op die agtjarige Tazne van Wyk. KAAPSTADÂ - Die ouers van die agtjarige Tazne van Wyk van Elsiesrivier in Kaapstad, is gebroke nadat hulle dogter se lyk buite Worcester gevind is. Sy het op 7 Februarie vermis geraak terwyl sy van haar ouerhuis af na 'n winkel toe gestap het. Die 54-jarige man wat in verband met die misdaad in hegtenis geneem is, Moydhien Pangakar, het Woensdag haar lyk aan die polisie uitgewys. Familielede en die gemeenskap is woedend omdat Pangakar op parool vrygelaat is, nadat hy tien jaar in Pollsmoor-gevangenis was vir die moord op 'n ander kind.