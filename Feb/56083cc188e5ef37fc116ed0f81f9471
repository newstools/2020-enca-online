Die Strong Schools-projek het vier jaar gelede begin om seker te maak dat skole sterk leiers het. STRAND - Sterk skole versterk gemeenskappe, en sterk gemeenskappe versterk skole. Dít is die siening van die belanghebbendes by 'n skoolverbeteringsprogram wat in die Wes-Kaap toegepas word. Die Strong Schools-projek bied leierskapsopleiding aan vir die bestuur van 13 skole in die Helderberg-gebied. Hulle gebruik dan hierdie vaardighede om die res van die skool en die gemeenskap op te lei.