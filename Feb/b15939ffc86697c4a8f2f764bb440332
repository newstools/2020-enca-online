Lucas Maree se gedenksteen is op die negende herdenking van sy dood in Pretoria onthul. PRETORIA - Lucas Maree se gedenksteen is Dinsdagaand tydens 'n spesiale geleentheid by die Afrikaanse liedjietuin by die Voortrekkermonument onthul. Maree, wat bekend was vir onder meer sy trefferliedjie “Victoriabaai”, is in 2011 aan kanker oorlede. Sy as is in Victoriabaai gestrooi en die steen staan sedertdien op die rotse by die uitkykpunt. Dis egter onlangs verskuif, omdat baie mense gekla het dat die rotse al hoe meer soos ‘n kerkhof begin lyk weens die klomp gedenktekens daar.