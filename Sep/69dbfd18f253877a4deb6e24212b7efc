Die eienaars van ‘n kleuterskool in Moreletapark sê hulle rekeninge het oor die afgelope paar maande amper verdubbel. PRETORIA – Tientalle inwoners en eienaars van sake-ondernemings in Pretoria het klagtes by die Tshwane-metroraad ingedien oor 'n skerp styging in hul munisipale rekeninge oor die afgelope paar maande. Die klaers sê geen meterlesings is vir elektrisiteit en water geneem nie, en dat hulle rekeninge tariewe bevat wat buitensporige skattings is. Die metroraad hou egter vol daar is nie probleme met sy rekeningstelsel nie.