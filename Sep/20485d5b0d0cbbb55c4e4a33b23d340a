Diegene wat die nuwe wette rondom daggagebruik oortree, kan tot vyftien jaar tronkstraf gevonnis word. KAAPSTAD - Die konstitusionele hof het twee jaar gelede beslis dat die persoonlike en medisinale gebruik en kweek van dagga in ’n private ruimte toelaatbaar is. Nou is nuwe konsepwetgewing hieroor voor die parlement. Die konsepwetgewing wat vandeesweek ingedien is, sluit besonderhede in oor die hoeveelheid dagga wat ’n persoon mag besit en kweek en stel voor dat misdaadrekords vir die besit of gebruik van dagga geskrap moet. Regskenners en daggakwekers is egter teleurgesteld en sê die wetgewing is nie voldoende nie.