Die ekonomie het binne drie maande met 51% gekrimp, maar sommige ekonome glo dit gaan geleidelik herstel. PRETORIA – Suid-Afrika se ekonomie het in die eerste drie maande van die inperking met 51% gekrimp, sê Statistieke Suid-Afrika. Dié organisasie het Dinsdagoggend inligting oor die land se bruto binnelandse produk in die tweede kwartaal van 2020 bekend gemaak. Sommige opposisiepartye en sake-organisasies beskryf dié ekonomiese insinking as 'n mensgemaakte ramp. Hulle sê die regering se hantering van die Covid-19-pandemie moet die skuld daarvoor kry en nie die pandemie self nie. Maar twee ekonome het aan eNuus gesê daar is reeds tekens dat die ekonomie geleidelik begin herstel.