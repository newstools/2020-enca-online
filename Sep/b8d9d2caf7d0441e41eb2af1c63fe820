Tashreeq Doovey het in trane uitgebars toe sy skoolmaats hom verras het met ’n nuwe selfoon. KAAPSTAD - ’n Matriekklas van Kaapstad se welwillendheid het die land aangegryp. Dié graad 12-klas van die Hoërskool Windsor het ’n klasmaat met ’n nuwe selfoon verras nadat hy beroof is. 'n Video waarin die emosionele oomblik vasgevang is, is meer as ’n halfmiljoen keer op sosiale media gekyk en het Tashreeq Doovey van Hanover Park se lewe binne ’n week verander.