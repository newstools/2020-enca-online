Polisievrou een van min wat bomme onskadelik stel. PRETORIA - Al hoe meer vroue styg uit in die spesialis-eenhede van die Suid-Afrikaanse Polisiediens. Een van hulle is luitenant-kolonel Daphney Gada wat al 16 jaar lank ’n polisielid is. Sy is deesdae een van ’n handjievol vroue in die land wat as ’n springstof- en bomtegnikus werk. Gada word gereeld uitgeroep na misdaadtonele waar bomme of ander ploftoestelle onskadelik gestel moet word.