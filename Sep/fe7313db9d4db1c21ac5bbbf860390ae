Jürgen Schadeberg word beskou as die vader van Suid-Afrikaanse fotografie. KAAPSTAD - Huldeblyke stroom in vir die man wat beskou word as die vader van Suid-Afrikaanse fotografie. Jürgen Schadeberg se vrou, Claudia, het Sondag aangekondig dat die legendariese fotograaf Saterdag in hulle huis in Spanje aan ’n beroerte gesterf het. Die 89-jarige Schadeberg is bekend vir die mees ikoniese foto’s van Nelson Mandela, asook vir sy dokumentering van die impak van apartheid en sy mentorskap van talle ander fotojoernaliste.