Skermsweefondernemings op die Tuinroete sê 70% van hulle kliënte is gewoonlik buitelandse toeriste. SEDGEFIELD - Die verbod op internasionale reis die afgelope ses maande het die plaaslike toerismebedryf geknou. In die Tuinroete-streek van die Wes-Kaap het duisende mense in dié sektor hulle werk verloor. Sonder internasionale besoekers het baie ondernemings gesukkel om kop bo water te hou. Hulle sien nou daarna uit om van 1 Oktober af weer buitelandse toeriste te verwelkom.