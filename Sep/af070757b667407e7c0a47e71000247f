Landbou-organisasies verduidelik hoekom dié bedryf die tweede kwartaal oorleef het, en boonop floreer. PRETORIA – Landbou-organisasies skryf die ekonomiese sukses van dié sektor toe aan die innoverende denke van boere en goeie reënval in groot dele van die land. Statistieke Suid-Afrika het Dinsdag aangekondig die land se bruto binnelandse produk het in die tweede kwartaal van 2020 met 51% gekrimp. Die landbousektor was in die tydperk van April tot Junie vanjaar die enigste uitblinker in die Suid-Afrikaanse ekonomie. Dit het met 15,1% gegroei.