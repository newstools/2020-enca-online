SA spring vir eerste keer in dekades griepseisoen vry, maar dis slegte nuus vir dokters en aptekers KAAPSTAD - Dit is vanjaar die eerste keer in 37 jaar wat Suid-Afrikaners die griep- en verkoueseisoen vrygespring het. Professor Cheryl Cohen van die Nasionale Instituut vir Oordraagbare Siektes sê dit is moontlik die gevolg van die beter higiëne en sosiale distansiëring wat mense toepas om die verspreiding van Covid-19 te bekamp. Alhoewel dit goeie nuus is vir die publiek, veroorsaak dit groot ontwrigting vir dokters en aptekers.