Die metroraad het wetstoepassers se optrede verdedig nadat 'n 8-jarige seun weens ’n dwaalkoeël gesterf het. KAAPSTAD - 'n 8-jarige seun is dood en 'n 12-jarige meisie gewond toe hulle Maandag deur dwaalkoeëls getref is tydens 'n botsing tussen inwoners en wetstoepassers in Elsiesrivier op die Kaapse Vlakte. Die burgemeester van Kaapstad, Dan Plato, sê in reaksie op dié gebeure hy is bekommerd oor wat hy gewelddadige en gekoördineerde grondbesettings noem. Maar woedende inwoners sê hulle het bloot terug baklei omdat wetstoepassers glo gewelddadig teenoor hulle opgetree het.