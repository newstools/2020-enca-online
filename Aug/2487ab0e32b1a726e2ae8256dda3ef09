Terwyl reën en sneeu Kaapse damme goed aanvul, is die Vaaldam nou minder as 40% vol. THEEWATERSKLOOF - Terwyl die vlak van die Vaaldam tot 'n rekordlaagtepunt gedaal het, is die Theewaterskloofdam in die Wes-Kaap nou die volste wat dit in ses jaar was. Damvlakke in die Wes-Kaap het die afgelope week baie gestyg en nog sneeu en reën word vir die provinsie verwag. Die Vaaldam is minder as 40% vol, maar die departement van water en sanitasie sê dis nog nie rede tot paniek nie. Gautengers word wel gemaan om minder water te gebruik.