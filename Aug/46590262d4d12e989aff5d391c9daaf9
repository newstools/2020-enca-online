Honderde inwoners van Adelaide maak staat op die nie-regeringsorganisasie Gift of the Givers vir water. ADELAIDE - Inwoners van 'n Oos-Kaapse township sê die droogte maak dit vir hulle moeilik om goeie higiëne toe te pas. Dele van dié provinsie gaan reeds vyf jaar lank onder 'n erge droogte gebuk. Miljoene rand is vir droogtehulp bewillig, maar in sommige gebiede het inwoners dikwels vir weke lank nie water nie. Die situasie word vererger deur die Covid-19-pandemie. Die Oos-Kaap het die vierde meeste gevalle van dié siekte.