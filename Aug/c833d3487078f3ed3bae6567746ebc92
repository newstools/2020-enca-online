NVG ondersoek redes hoekom vuurwapenklag teen geneesheer-generaal teruggetrek is. PRETORIA - Die Nasionale Vervolgingsgesag ondersoek die redes vir die terugtrekking van ’n klag van die onwettige besit van ’n vuurwapen teen een van die Suid-Afrikaanse Nasionale Weermag se mees senior generaals. Aanklaers sê die hoof van die weermag se mediese gesondheidsdienste, luitenant-generaal Zola Dabula, is vir eers skotvry omdat die ondersoekbeampte nie die dossier betyds by die hof ingedien het nie. Dabula is tydens die grendeltyd by ‘n padblokkade afgetrek, waarna sy voertuig deursoek is en die vuurwapen glo by hom gevind is.