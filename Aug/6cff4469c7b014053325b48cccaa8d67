Duisende studente verloor NSFAS-befondsing nadat hulle lieg oor finansiële omstandighede JOHANNESBURG – Sowat 5 000 studente wat geld uit die Nasionale Finansiële Hulpskema ontvang, gaan dit verloor. Dis omdat hulle oor hulle finansiële omstandighede gelieg het. Die skema en die Suid-Afrikaanse Inkomstediens het bevind dié studente is deel van huishoudings met 'n jaarlikse inkomste van meer as R350 000. Slegs diegene in huishoudings wat minder verdien, kwalifiseer vir geld uit die skema.