Polisiediens ken tender vir duur silikonkoeëls aan IT-maatskappy toe PRETORIA - Die Suid-Afrikaanse Polisiediens se toekenning van 'n tender aan die maatskappy IT Empowerment is in omstredenheid gehul. Dié onderneming het 'n tender gekry om haelgeweersilikonkoeëls aan die polisie te verskaf teen meer as 75 rand per rondte. Dit nadat die polisie 'n ander maatskappy se tender om rubberkoeëls teen sowat 14 rand 'n rondte aan hulle te voorsien, afgekeur het. IT Empowerment sê die silikonkoeëls is minder skadelik vir enige persoon wat daardeur getref word.