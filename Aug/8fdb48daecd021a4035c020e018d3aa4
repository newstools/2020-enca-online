Tshwane-metroraad gaan sy begroting in hof moet verduidelik PRETORIA - ’n Burgerlike drukgroep vat die Tshwane-metroraad hof toe oor die hoofstad se munisipale begroting vir die huidige finansiële jaar. Die Tshwane Money Matters Caucus voer aan die proses wat gevolg is om die begroting op te stel en goed te keur, was onregmatig. Die metroraad is vroeër vanjaar onder administrasie geplaas en die administrateur het ’n begroting van byna 40 miljard rand goedgekeur.