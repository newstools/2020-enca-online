Tien lede van drie gesinne wat saam vakansie gehou het, is dood in 'n brand by 'n lodge in die Kalahari. CERES - Die gemeenskap van die Ceresvallei in die Wes-Kaap is in rou gedompel. Dit nadat tien lede van drie gesinne van dié omgewing dood is in 'n brand by 'n lodge in die Kalahari. Die drie gesinne het daar vakansie gehou toe 'n brand vroeg Sondagoggend ontstaan het in die selfsorghuis waarin hulle tuisgegaan het. Ses jong kinders, 'n man en 'n vrou is op die toneel dood. eNog twee mans het in hospitale in Kaapstad aan hulle wonde beswyk.