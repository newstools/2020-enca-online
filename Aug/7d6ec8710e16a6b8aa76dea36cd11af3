Sommige Wes-Kaapse hospitale verslap hulle Covid-19-reëls om besoekers by pasiënte toe te laat. KAAPSTAD - Sommige hospitale in die Wes-Kaap laat pasiënte nou weer toe om besoekers te ontvang. Dit terwyl dié provinsie se Covid-19-infeksiekoers skerp afneem. Besoekers is tydens die grendeltyd nie by gesondheidsorgfasiliteite toegelaat nie om die risiko van infeksie te verminder. Die provinsiale regering het besluit om dié beperkings stelselmatig te verslap, aangesien die Wes-Kaap nou 'n Covid-19-herstelkoers van 91% het.