Die Stad Kaapstad het Dinsdag vir die eerste keer sy kant van die saak oor die vlugtelingskwessie in die hof gestel. KAAPSTAD - Die Wes-Kaapse hooggeregshof gaan oor net minder as drie weke uitspraak lewer oor die lot van honderde vlugtelinge, wat al meer as 100 dae lank op Groentemarkplein in Kaapstad kamp. Die hof het Dinsdag die metroraad se saak teen die vlugtelinge aangehoor. Die Stad Kaapstad sê die mense is nie haweloos nie en moet terugkeer na die gemeenskappe waar hulle voorheen gewoon het.