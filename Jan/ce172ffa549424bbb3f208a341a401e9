Volgens PSIRA is dit duidelik dat Sniper Protection Services hom aan onwettige praktyke skuldig maak. JOHANNESBURGÂ - Beweerde onwettige sakepraktyke by 'n sekerheidsmaatskappy in Mpumalanga, kan veroorsaak dat sy deure permanent gesluit word. eNuus het verlede week berig oor bewerings van kinderuitbuiting, aanranding en mishandeling by Sniper Protection Services. Die eienaar was ook voorheen in die tronk nadat hy skuldig bevind is aan die moord op sy vrou. Die reguleringsowerheid vir die privaat veiligheidsbedryf, PSIRA, stel nou ondersoek in.