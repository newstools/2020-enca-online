Regter Raymond Zondo sê dit sal 'n ramp wees as sy kommissie se ondersoek na staatskaping nie verleng word nie. JOHANNESBURG - Korrupsie loop uiters diep in die Suid-Afrikaanse samelewing en die Zondo-kommissie het nog net die oortjies van die seekoei gesien. Só sê die kommissievoorsitter, adjunkhoofregter Raymond Zondo. Die kommissie se aanhoor van getuienis oor staatskaping is veronderstel om in Februarie te eindig, maar Zondo het aansoek gedoen dat dit weer verleng word - hierdie keer tot die einde van die jaar. Hy sê dit sal rampspoedig wees as die ondersoek nou gestaak word.