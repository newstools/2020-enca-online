Habitat for Humanity het ’n projek bekend gestel waardeur enige Suid-Afrikaner hulle om hulp kan nader om waardige huise vir hul huishulpe te laat bou. DELFT - ’n Dokter van Constantia in Kaapstad was geskok toe hy eers onlangs uitvind dat sy getroue werker van die afgelope 25 jaar saam met haar kinders in ‘n onveilige sinkgehuggie met ’n lekkende dak woon. Raoul Goldberg het toe geld uit sy pensioenfonds gebruik om ’n baksteenhuis vir haar te bou. 'n Groep vrywilligers en ’n niewinsgewende organisasie help met die bouprojek.