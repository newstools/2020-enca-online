'n Akteur wat in sy nier getref is, moedig mense aan om steeds sakeondernemings in die gewilde Sewende Straat in Melville te ondersteun. JOHANNESBURG - Die waarnemende Gautengse premier, Panyaza Lesufi, sê die polisie maak goeie vordering met die ondersoek na die dodelike skietery op 1 Januarie in Melville in Johannesburg. Die polisie wou egter nie hieroor kommentaar lewer nie. Twee vroue is in die vroeë oggendure op Nuwejaarsdag doodgeskiet toe die insittendes van 'n swart BMW op mense by 'n restaurant losgebrand het. Minstens ses ander mense is gewond. Lesufi het slagoffers Vrydag in die hospitaal besoek.