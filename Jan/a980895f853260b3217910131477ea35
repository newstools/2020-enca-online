Minister Gwede Mantashe glo die mynbedryf moet streef na dié dag waar niemand sal sterf nie. PRETORIA - Die departement van minerale en energie het 'n brokkie goeie nuus oor die mynbedryf bekend gemaak. Die laagste getal mynsterftes op rekord is in 2019 aangeteken. Die getal sterftes het boonop met meer as 90% oor die afgelope 26 jaar gedaal. In 1993 is daar 615 mense dood. In 2019 het 51 mense hulle lewens verloor.