Rassie Erasmus het volle vertroue in die nuwe Springbokafrigter. PRETORIA - Rassie Erasmus, SA Rugby se direkteur van rugby, het dit Vrydag onomwonde gestel dat hy sy loopbaan op die spel plaas indien die Springbokke nie die gewenste resultate onder nuwe afrigter, Jacques Nienaber, behaal nie. Nienaber is Vrydag amptelik as die Wêreldbekerkampioene se nuwe breier bekend gestel. Hy neem die leisels by Erasmus oor en sal die Bokke vir die volgende vier jaar op die kruin van dié sport probeer hou.