Wetenskaplikes hou die migrasiereis van die besonderse seeskilpad fyn dop. KAAPSTAD - 'n Seeskilpad wat as die koningin van die Twee Oseane-akwarium in Kaapstad bekend staan, is op die langste gedokumenteerde migrasiereis wat enige seedier nog ooit onderneem het. Yoshi die karetskilpad is in 2017 vrygelaat nadat sy suksesvol by dié akwarium gerehabiliteer is. Sedertdien het sy 35 400 km ver geswem. Haar reis het reeds internasionale wetenskaplikes se aandag getrek.