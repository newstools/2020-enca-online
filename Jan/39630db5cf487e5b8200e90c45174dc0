Paramedici vrees sogenaamde “rooi sones”, waar hulle gereeld aangeval word. KAAPSTAD - Hulle is veronderstel om lewens te red. In plaas dáárvan, word hulle eie lewens bedreig. Daar was Donderdagaand nóg 'n aanval op nooddienspersoneel in Kaapstad. 'n Ambulans wat op 'n voorval in Athlone gereageer het, is met klippe bestook en die personeel van hulle besittings beroof. 26 aanvalle op nooddienswerkers is slegs in 2019 in die Moederstad aangemeld.