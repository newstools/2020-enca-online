Jakobus Petoors, wat van die agtjarige Reagan Gertse se moord en verkragting aangekla word, is drie maande gelede op parool vrygelaat nadat hy tronkstraf vir die verkragting van ‘n vyfjarige seun uitgedien het. TULBAGH – Dit is bevestig dat die man wat van die agtjarige Reagan Gertse se moord en verkragting aangekla word, voorheen aan die verkragting van ‘n vyfjarige seun skuldig bevind is. Jakobus Petoors is maar drie maande gelede op parool vrygelaat nadat hy tronkstraf vir dié misdaad uitgedien het. Die ontstoke gemeenskap van Tulbagh het buite die hof en in die straat saamgedrom om Gertse se oom te probeer toetakel. 