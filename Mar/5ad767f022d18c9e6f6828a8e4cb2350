Tazne se familie was te emosioneel om by haar diens te praat. ELSIESRIVIER - Duisende mense het Saterdag die begrafnisdiens van die vermoorde Tazne van Wyk bygewoon. Die agtjarige meisie se lyk is verlede Woensdag buite Worcester in die Wes-Kaap gevind. Dít nadat sy vroeg in Februarie in Elsiesrivier ontvoer is. Haar vermeende moordenaar is sedertdien in hegtenis geneem, maar lede van die gemeenskap is steeds woedend oor dié misdaad.