Voormalige plaaswerkers van Wellington pleit om beter lewensomstandighede nadat hulle verskuif word. KAAPSTAD - ‘n Groep voormalige plaaswerkers het Vrydag in die strate van Paarl betoog om die Drakenstein-munisipaliteit vir beter lewensomstandighede te vra. Die vroue is deur dié munisipaliteit in noodbehuisingstrukture geplaas. Dít nadat hulle van ‘n plaas in Wellington verwyder is wat bankrot gespeel het. Verskeie van hulle familielede is in dié gehuggies in brande of aan siekte dood en een jong plaasmeisie is verkrag en vermoor.